# OK-TIIMIN SCRUM-OHJE

![Scrum-syklin kuvaus](image/scrum_pic.png)

---

## Scrum-syklin yleiskuvaus

Scrum on ketterä menetelmä, jossa työtä tehdään pienissä, toistuvissa jaksoissa, joita kutsutaan sprinteiksi. Jokainen sykli alkaa siitä, että tiimi miettii, mitä projektissa on tärkeää seuraavaksi tehdä. Sitten jokainen tiimin jäsen valitsee tehtäviä ja ryhtyy toteuttamaan niitä yhdessä sovitun aikataulun mukaan.

Sprintin lopussa pidetään katselmointi, jossa tarkastellaan, mitä saatiin valmiiksi, ja retrospektiivi, jossa arvioidaan prosessia ja pohditaan, miten tiimi voisi toimia vielä paremmin seuraavassa sprintissä.

Sykli toistuu projektin ajan, mikä mahdollistaa joustavan reagoinnin muutoksiin ja jatkuvan oppimisen.


## Sprintit
Sprintit on yhden tai kahden viikon mittaisia työjaksoja, joihin valitaan rakennettava ominaisuus alla olevasta työjonosta.

Sprintin suunnittelussa tiimi (ja joissain määrin) Product Owner valitsee sillä hetkellä tärkeimmän ominaisuuden, ns. listan päältä.

## Scrum -roolit

1. Tuoteomistaja (Product Owner)

- Vastaa tuotteen visiosta ja tavoitteista.

- Laatii ja ylläpitää tuotejonon (Product Backlog).

- Priorisoi, mikä on tärkeintä tehdä seuraavaksi.

- Ei kerro miten työ tehdään, vaan mitä pitää tehdä.

2. Scrum Master

- Auttaa tiimiä noudattamaan Scrum-sääntöjä.

- Poistaa esteitä (esim. teknisiä tai organisatorisia).

- Valmentaa tiimiä itseohjautuvuuteen.

- Huolehtii, että Scrum-seremoniat toteutuvat.

3. Kehitystiimi (Development Team)

- 3–9 hengen ryhmä, joka tekee varsinaisen työn.

- Tiimi suunnittelee itse, miten tavoitteet saavutetaan.

- Jokaisella jäsenellä on eri osaamisalueita → moniosaava tiimi.

## Työjonot
### Tuotteen kehitysjono
Tuotteen kehitysjono on lista asioita, joita tarvitaan tuotteen parantamiseksi. Se syntyy vähitellen ja toimii lähteenä kehitystiimissä tehtävälle työlle.
### Sprintin kehitysjono
Sprintin kehitysjono on tuotteen kehitysjonosta valikoitu lista asioista jotka toteutetaan yhden sprintin aikana. Kehittäjät suunnittelevat sen itse ja sitä tarkennetaan sprintin aikana tarpeen mukaan.

**Sprintin kehitysjono koostuu:** 
- Sprintin tavoitteesta
- Tuotteen kehitysjonosta valituista kohdista, jotka sprintissä toteutetaan
- Käytännön suunnitelmasta tavoitteiden toteuttamiseksi

## Kokoukset
Scrumissa on neljä keskeistä kokousta, joilla varmistetaan työn eteneminen:

1. Sprintin suunnittelu (Sprint Planning)  
   Tiimi ja Product Owner valitsevat yhdessä, mitä sprintissä tehdään ja miten tavoitteet saavutetaan.  

2. Päivittäinen Scrum (Daily Scrum / Daily Stand-up)  
   Lyhyt, noin 15 minuutin kokous, jossa jokainen kertoo mitä teki eilen, mitä tekee tänään ja onko esteitä työn etenemiselle.  

3. Sprintin katselmointi (Sprint Review)  
   Sprintin lopussa tarkastellaan yhdessä mitä saatiin valmiiksi ja esitellään toimiva tuoteversio.  

4. Sprintin retrospektiivi (Sprint Retrospective)  
   Tiimi pohtii, miten yhteistyötä ja prosessia voisi parantaa seuraavassa sprintissä.  


## Miksi Scrum toimii?
- Joustavuus: Scrum mahdollistaa nopean reagoinnin muutoksiin.  
- Läpinäkyvyys: Kaikki näkevät missä mennään ja mitä on tehty.  
- Yhteistyö: Tiimi oppii toimimaan yhdessä ja tukee toisiaan.  
- Jatkuva parantaminen: Retrospektiivien avulla prosessia kehitetään koko ajan.  
- Asiakasarvo: Työ perustuu priorisoituun tuotejonoon, joten tärkeimmät asiat tehdään ensin.  
